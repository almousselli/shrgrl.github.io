---
title: Basit Node.js Uygulaması
sub-title: Ve Heroku Kullanımı
collection: restApi 
layout: blog-item
---

<p>Merhaba arkadaşlar. Bugünkü yazımda sizlere Rest API, Node.js gibi kavramlardan bahsederek beraber basit bir Rest API örneği geliştirip, 
bu örneğimizi HEROKU platformuna nasıl yükleyeceğimizi göreceğiz.</p>
<p>Uygulama yazmaya başlamadan önce uygulamayı çalıştırabilmek için gerekli ortamlara sahip olmamız gerekli. Bunun için ilk olarak eğer 
bilgisayarımızda yoksa Node.js indirmemiz gerek. Node.js, genelde JavaScript ile yazılan komutların sunucu tarafında çalışmasını 
sağlayan, ağ bağlantılı uygulamalar için geliştirilmiş bir çalıştırma ortamıdır. Bilgisayarımızda node.js’i edinmek için 
<a href="https://nodejs.org/en/" target="_blank">kendi sitesinden</a> kolayca indirebiliriz.</p>

<img src="{{ base }}/assets/images/restApi/node.jpg" style="display: block; margin: auto;"><br>

<p><b>Hello World Uygulaması</b></p>
{% highlight language %}
//Gerekli harici express modülü için
var express=require('express');
var app=express();

app.get('/',function(req,res){ //bu metot http kök dizinine istek gönderiyoruz
	res.send('Hello World'); //hello world yanıtını alıyoruz
});

app.listen(8080,function(){ //uygulamamız localhost:8080 portunda çalışacaktır
	console.log('Web Server is running at http://127.0.0.1:8080/');
});
{% endhighlight %}

<p>NodeJS ile web uygulama geliştirmek için Express modülünü kullanıyoruz. Bu modül uygulamamızda kullanacağımız “get” gibi metotlar 
için gereklidir. Uygulamayı kendi kök dizininde command promt açarak çalıştıracağız.</p>
<p>İlk olarak package.json dosyasını oluşturmak için aşağıdaki komutu çalıştıralım.</p>
{% highlight language %}$ npm init{% endhighlight %}

<p>Daha sonra kodda kullandığımız harici modülleri yani express modülümüzü indirelim.</p>
{% highlight language %}$ npm install express -s{% endhighlight %}

<p>Harici indirme işlemlerini tamamladıktan sonra uygulamamızı çalıştırabiliriz.</p>
{% highlight language %}$ node helloworld.js{% endhighlight %}

<p>Tarayıcımızda localhost:8080 portunu çalıştırarak sonucu görebiliriz.</p>

<img src="{{ base }}/assets/images/restApi/helloworld.jpg" style="display: block; margin: auto;"><br>

<p>Bu şekilde basit ve temel bir NodeJS, Express uygulamasını nasıl çalıştırabileceğimizi görmüş olduk. Buradan sonra sizlere bir JSON 
dosyasından çekilen verileri tarayıcıda nasıl göstereceğimizden bahsedeceğim ve ileride geliştireceğimiz farklı uygulamalarda bu verileri 
kullanabileceğiz.</p>

<p><b>NodeJS, Express, JSON ile Basit RestAPI Uygulama</b></p>
<p>Şimdi birlikte adım adım gidelim. İlk olarak bir klasör içine “.json” uzantılı bir dosya oluşturalım ve içine istediğimiz verileri 
JSON formatına uygun olarak yazalım. Benim örnek JSON verilerim şu şekilde:</p>
{% highlight language %}
[
	{    
    "ad": "seher",   
    "soyad": "gürel" 
    }
]
{% endhighlight %}

<p>Şimdi sıra NodeJS kodlarımızı yazmaya geldi. Klasör içerisine “.js” uzantılı ikinci bir dosya oluşturalım içine aşağıdaki kodları 
yazalım.</p>
{% highlight language %}
//express modülünü tanımlayıp başlatıyoruz
var express = require("express");
var app = express();

var data = require("./app.json"); //app.json dosyamızdan verileri istiyoruz

//http sayfamıza json dosyamızdaki verileri yanıt olarak gönderiyoruz
app.get("/", function(req, res) { 
  res.json(data);
});

app.listen(5000, function() {
	console.log("Server running on port 5000...");
});
{% endhighlight %}

<p>Uygulamayı çalıştırmak için yukarıda da bahsettiğim gibi uygulamanın bulunduğu dizinde command prompt açalım ve sırasıyla aşağıdaki 
komutları çalıştıralım.</p>
{% highlight language %}
$ npm init
$ npm install express -s
$ node app.js
{% endhighlight %}

<p>Tarayıca çalıştırdığımızda aldığımız sonuç şu şekilde olacaktır.</p>
<img src="{{ base }}/assets/images/restApi/api.jpg" style="display: block; margin: auto;"><br>

<p>Buraya kadar “REST API, yazılım geliştiricilerin HTTP protokolünü kullanarak GET ve POST gibi isteklerde bulunup, bu isteklere çeşitli 
formatlarda yanıt aldığı bir sistemdir.” tanımlamasını pratik yaparak kavramaya çalıştık. Bundan sonraki adımda kendi geliştirdiğimiz 
RestAPI’mizi sadece local bilgisayarda değil farklı ortamlarda da kullanabilmek için neler yapabileceğimizi konuşacağız. API’mizi farklı 
bilgisayarlarda da kullanabilmek için bir domaine ihtiyacımız var. Ücretli sitelerden domain satın alabilir ya da ücretsiz bazı 
platformlardan yararlanabiliriz. Ben kendi API’m için sınırlı sayıda ücretsiz domain hakkı sunan HEROKU platformundan faydalandım. Şimdi 
nasıl adımlar izlememiz gerektiğine bakalım.</p>

<p><b>HEROKU</b></p>
<p>Heroku, her dili desteklemiyor. Node.js, Ruby, Java, PHP, Python, Go, Scala, Clojure gibi dillerde yazılmış uygulamalarınızı Heroku’ya 
yükleyip ücretsiz domain kullanabilirsiniz. Kendi uygulamamızı yüklemek için ilk önce hesap oluşturmamız gerekli. Heroku’nun kendi 
sitesine girerek hesap oluşturabilirsiniz.</p>
<img src="{{ base }}/assets/images/restApi/herokucreate.jpg" style="display: block; margin: auto;"><br>

<p>Daha sonra uygulamaları kontrol edebilmek için Heroku CLI kurulumumuzu yapmamız gerek.</p>
<img src="{{ base }}/assets/images/restApi/herokucli.jpg" style="display: block; margin: auto;"><br>

<p>Kullandığınız işletim sistemine uygun bağlantıdan indirme işlemini yapabilirsiniz. Ben Windows kullandığım için şekildeki bağlantıyı 
indirdim. İndirilen dosyadan basit ve hızlıca HerokuCLI kurulumumuzu tamamlıyoruz. Sorunsuz bir şekilde kurulumu tamamladığımızı 
teyit etmek için command prompt açarak versiyon kontrolü yapalım.</p>
<img src="{{ base }}/assets/images/restApi/herokuversion.jpg" style="display: block; margin: auto;"><br>

<p>Buradan sonra yapmamız gereken birkaç şey var. Heroku ile uygulamayı çalıştırabilmemiz için bu dizin içerisinde bazı eklemeler ve 
değişiklikler yapacağız. İlk önce “Procfile” isimli uzantısız bir dosya oluşturalım ve içerisine aşağıdaki satırı ekleyelim.</p>
{% highlight language %}
web: node app.js
{% endhighlight %}

<p>Heroku’da çeşitli işlem türlerini bildirmek için Procfile dosyası gereklidir. Daha detaylı bilgi için <a href="https://devcenter.heroku.com/articles/procfile" target="_blank">bu linkten</a> faydalanabilirsiniz.</p>
<p>Daha sonra kodumuzun içerisinde aşağıdaki değişiklikleri yapıyoruz.</p>
{% highlight language %}
//Harici modüller
const express = require("express");
const app = express();
//bu uygulamayı başka uygulamalarda da çalıştırabilmek için cors modülünü kullanıyoruz
const cors = require('cors');
app.use(cors());
app.options('*', cors());

//Önceden yapılandırılmış bir bağlantı noktası yoksa PORT 5000'i kullan
const PORT = process.env.PORT || 5000

var data = require("./app.json");

app.get("/", function(req, res) {
  res.json(data);
});

app.listen(PORT, function() {
  console.log("Server running on port 5000...");
});
{% endhighlight %}

<p>Cors modülünü kullanmadığımız takdirde uygulamamız başka platform ya da uygulamalarda çalışmayacaktır. Bu modül ile uygulmamızı herokuda 
ya da geliştirdiğimiz farklı uygulamalarda kullanabiliriz. Port değişkenindeki değişikliğin sebebi ise, Heroku gibi ortamlarda Portun 
düzgün çalışması için bu şekilde belirtilmesi daha uygundur. Kodumuzdaki değişiklikleri kaydettikten sonra local olarak çalıştırıp kontrol 
edelim.</p>
{% highlight language %}
$ npm init
$ npm install express -s
$ npm install cors -s
$ node app.js
{% endhighlight %}
<img src="{{ base }}/assets/images/restApi/api.jpg" style="display: block; margin: auto;"><br>

<p>Gördüğümüz gibi uygulamamız local bilgisayarımızda yaptığımız değişiklikler sonucu da sorunsuz bir şekilde çalıştı. Buraya kadar 
sorun yoksa esas kısma geçebiliriz. Uygulamayı Github üzerinden yükleyeceğimiz için önce Github’a yeni bir repository ekleyelim.</p>
<img src="{{ base }}/assets/images/restApi/githubrepo.jpg" style="display: block; margin: auto;"><br>

<p>Daha sonra Github Bash kullanarak uygulamamızı repositorye aşağıdaki komutlar ile ekleyelim.</p>
<img src="{{ base }}/assets/images/restApi/gitbash.jpg" style="display: block; margin: auto;"><br>
{% highlight language %}
git init
git add .
git commit -m "first commit"
git remote add origin https://github.com/shrgrl/example-rest-api.git
git push -u origin master
{% endhighlight %}

<p>Bütün komutlar bittikten sonra uygulamamız github hesabımıza yüklenmiş demektir.</p>
<img src="{{ base }}/assets/images/restApi/githubrepo2.jpg" style="display: block; margin: auto;"><br>

<p>Daha sonra Github repositorymizi bilgisayarımıza clone edeceğiz ve Herokuya yükleyeceğiz. Daha detaylı bilgi için Heroku’nun kendi 
sitesindeki Node.js projelerinin yüklenmesi ile ilgili yazıya <a href="https://devcenter.heroku.com/articles/getting-started-with-nodejs" target="_blank">buradan</a> bakabilirsiniz.</p>

<p>İlk önce CMD açıyoruz ve heroku ile çalışmak için aşağıdaki komutu yazıyoruz ve tarayıcıda açılan ekrandan giriş yapıyoruz.</p>
{% highlight language %}
heroku login
{% endhighlight %}
<img src="{{ base }}/assets/images/restApi/herokulogin.jpg" style="display: block; margin: auto;"><br>
<img src="{{ base }}/assets/images/restApi/herokulogin2.jpg" style="display: block; margin: auto;"><br>

<p>Başarılı bir şekilde girişi tamamladıktan sonra Github repositorymizi bilgisayarımıza cloneluyoruz.</p>
{% highlight language %}
$ git clone https://github.com/shrgrl/restapi-for-blog.git
$ cd restapi-for-blog
{% endhighlight %}

<p>Şimdi bir heroku projesi oluşturalım ve tüm dosyalarımızı bu projeye ekleyelim. İsterseniz benim gibi kendiniz isimlendirebilirsiniz 
ya da herhangi bir isim yazmayarak Heroku’nun rastgele isim vermesini sağlayabilirsiniz.</p>
{% highlight language %}
$ heroku create restapi-for-blog
{% endhighlight %}
<img src="{{ base }}/assets/images/restApi/herokucreate2.jpg" style="display: block; margin: auto;"><br>

<p>Yeni projeyi başarılı bir şekilde oluşturduğumuzdan emin olalım çünkü Heroku isimlendirme konusunda biraz seçici olabiliyor😊 Son işlem 
olarak da uygulamayı oluşturduğumuz heroku projesine yükleyeceğiz.</p>
{% highlight language %}
$ git push heroku master
{% endhighlight %}

<p>Hatasız sonuç elde ettiğimizden emin olalım. Eğer herşey yolunda gitmişse bu komutun çalışması bittikten sonra çıktının son kısmında 
aşağıdakine benzer bir sonuç olmalıdır.</p>
<img src="{{ base }}/assets/images/restApi/done.jpg" style="display: block; margin: auto;"><br>

<p>Uygulamamız başarılı şekilde yüklendi ve şimdi çalıştırabiliriz.</p>
{% highlight language %}
$ heroku open
{% endhighlight %}

<p>Komutunun ardından tarayıcıda otomatik bir sekme açılacaktır.</p>
<img src="{{ base }}/assets/images/restApi/herokuapp.jpg" style="display: block; margin: auto;"><br>

<p>Ya da heroku hesabınızda oluşturduğunuz projenin sağ üst köşesindeki Open app sekmesine tıklayarak çalıştırabilirsiniz.</p>
<img src="{{ base }}/assets/images/restApi/herokuopen.jpg" style="display: block; margin: auto;"><br>

<p>Artık ücretsiz bir restApi domaine sahipsiniz.</p>
<img src="{{ base }}/assets/images/restApi/domain.jpg" style="display: block; margin: auto;"><br>

<p>Dilediğiniz projelerde bu API’yi kullanabilirsiniz. Verileri ücretsiz API’ye dönüştürmek için bu yazım umarım sizler için de faydalı 
olur. Yeni yayında görüşmek üzere, iyi çalışmalar…</p>

<div id="disqus_thread"></div>
<script>
/**
*  RECOMMENDED CONFIGURATION VARIABLES: EDIT AND UNCOMMENT THE SECTION BELOW TO INSERT DYNAMIC VALUES FROM YOUR PLATFORM OR CMS.
*  LEARN WHY DEFINING THESE VARIABLES IS IMPORTANT: https://disqus.com/admin/universalcode/#configuration-variables*/
/*
var disqus_config = function () {
this.page.url = PAGE_URL;  // Replace PAGE_URL with your page's canonical URL variable
this.page.identifier = PAGE_IDENTIFIER; // Replace PAGE_IDENTIFIER with your page's unique identifier variable
};
*/
(function() { // DON'T EDIT BELOW THIS LINE
var d = document, s = d.createElement('script');
s.src = 'https://sehergurel-com-1.disqus.com/embed.js';
s.setAttribute('data-timestamp', +new Date());
(d.head || d.body).appendChild(s);
})();
</script>
<script id="dsq-count-scr" src="//sehergurel-com-1.disqus.com/count.js" async></script>
